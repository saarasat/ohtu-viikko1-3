## Monitulkintaiset väittämät

Lähtökohtaisesti monivalintatehtävistä ehdottomasti plussaa, hyvä että matskua tuli luettua jo ennen tenttiviikkoa kunnolla.

### Osa 1

#### Kysymys 6 ja väittämä: Scrum suosittelee, että järjestelmäylläpitäjät eivät työskentele osana Scrum-tiimejä. 
Vastaus: Ei.

<em>Tähän kohtaan ei ollut mielestäni helppoa löytää yksiselitteistä vastausta</em>

#### Kysymys 9 ja väittämä: Sovelluskehittäjät eivät saa lisätä uusia vaatimuksia product backlogille ilman product ownerin lupaa.
Vastaus: Ei

<em>Kuitenkin materiaalissa lukee näin: “Scrumin mukaan kuka vaan voi milloin tahansa lisätä backlogiin uusia vaatimuksia. Backlogia priorisoi ainoastaan product owner eli tuotteen omistaja.”</em>

### Osa 2

 

#### Kysymys 8 ja väittämä: Jos taskien työmäärä on arvioitu tunteina, tulee taskiin käytetty työaika päivän päätteeksi aina vähentää työmääräarviosta.
Vastaus: Ei.

<em>Tämä oli hieman epäselvä materiaalin ja toisaalta kurssin miniprojektin käytänteiden kannalta.</em>

#### Kysymys 8 ja väittämä: Sprintin burndown-käyrän avulla on mahdollista seurata kuinka paljon työtunteja kehittäjillä on vielä jäljellä kyseisessä sprintissä. 
Vastaus: Kyllä.

<em>Itse koin vähän epäselväksi sen, että tarkoitetaanko tällä, että paljonko työtä kehittäjillä vielä on jäljellä tunteina mitattuna? Vai että paljonko käytettävissä olevia tunteja kehittäjillä vielä on?</em>

#### Kysymys 10 ja väittämä: Eräs ketterien menetelmien ongelmista on se, että asiakas ei osaa ilmaista vaatimuksia riittävän hyvin ohjelmistokehitysprojektien alussa.
Vastaus: Kyllä.

<em> Tämä sama asia mainittiin myös vesiputousmallin kohdalla ja siksi ajattelin, että se ei ehkä ole kuitenkaan niin iso ongelma ketterien menetelmien kohdalla. Kyseessä taitaa olla kuitenkin enemmän koko ohjelmistokehityksen ongelma (tai haaste) kuin niinkään yksittäisen menetelmän ongelma. </em>


### Osa 3

#### Kysymys 8 ja väittämä: Käyttäjän hyväksymistestauksessa verrataaan sovelluksen toimintaa vaatimusmäärittelyyn
Vastaus: Ei.

<em> Tämä väittämä ehkä hieman antaa kuvan, että lopussa ei alun vaatimusmäärittelyllä ja sopimuksilla siitä, mitä tehdään, olisi enää oikeastaan väliä. Vaan että käyttäjän hyväksymistestauksessa asiakas voisi vaatia mitä tahansa haluamiansa muutoksia ohjelmistoon. Eikö odotuksien mukaisen ohjelmiston pitäisi ainakin jossain määrin olla myös vaatimusmäärittelyn mukainen? Materiaalissa lukee esimerkiksi näin:

“Ohjelmiston tilaaja- tai käyttäjäorganisaation tekemää testausta kutsutaan käyttäjän hyväksymistestaukseksi (engl. user acceptance testing), ja sen on tarkoitus varmistaa, että kehitetty ohjelmisto on varmasti odotuksien mukainen ja toimii oikeassa käytössä. Hyväksymistestaus tapahtuu monesti normaalissa tuotantokäytössä ohjelmiston tilanneen organisaation tai loppukäyttäjien toimesta, esim. betatestaamalla sovellusta pienen käyttäjäjoukon avulla” </em>

### Osa 5

#### Kysymys 1 ja väittämä: Ketteriä menetelmiä käytetään nykyään useimpien tutkimusten mukaan yli 50 % kaikista ohjelmistoprojekteista.
Vastaus: Kyllä.

<em>Menee jo ehkä vähän saivarteluksi, mutta mietin tuota “useimpien”-sanan käyttöä, että voiko sanoa useimpien, tietämättä kaikista tutkimuksista? Voisiko tässä sen sijaan puhua jostain tutkimuksista nimeltä? Pieni juttu, mutta eikös meitä opeteta lähdekriittisiksi :D</em>

#### Kysymys 5 ja väittämä: Leanin tuotekehityksen periaatteiden mukaan epävarmat asiat kannattaa selvittää varhaisessa vaiheessa. 
Vastaus: Kyllä.

<em>Tässä menin itse vähän sekaisin, kun leanista puhuttiin että päätökset kannattaa jättää mahdollisimman myöhäiseen vaiheeseen. Lähinnä siis se rajanveto, että milloin asia on epävarma, jotta se kannattaa selvittää mahdollisimman aikaisin ja toisaalta, milloin asia on niin varma, että siitä tehtävän päätöksen voi jättää mahdollisimman myöhäiseen vaiheeseen.</em>

### Osa 6

<em>Tässä osiossa oli hieman ristiriitaiset fiilikset kysymyksistä, jotka alkoivat esimerkiksi “Smartly.io:lla tehdään niin ja näin”. Koska ei kai tavoitteena kuitenkaan ole tietää, miten Smartlylla asiat tehdään? Ehkä ne kysymykset olisin muotoillut myös yleisemmin testausta käsitteleviksi, vaikka varmasti tavoitteena olikin tsekata, että vastaukset saadaan luennosta eikä muusta materiaalista.</em>
